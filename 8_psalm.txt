Dómine, Dóminus noster, | O Lord our Lord,
quam admirábile est nomen tuum in univérsa terra! | how admirable is thy name in the whole earth!

Quóniam eleváta est magnificéntia tua, | For thy magnificence is elevated
super cælos. | above the heavens.

Ex ore infántium et lacténtium perfecísti laudem propter inimícos tuos,
 ut déstruas inimícum et ultórem

Quóniam vidébo cælos tuos, ópera digitórum tuórum:
 lunam et stellas, quæ tu fundásti

Quid est homo quod memor es ejus?
 aut fílius hóminis, quóniam vísitas eum?

Minuísti eum paulo minus ab Ángelis, glória et honóre coronásti eum:
 et constituísti eum super ópera mánuum tuárum

Ómnia subjecísti sub pédibus ejus,
 oves et boves univérsas: ínsuper et pécora campi

Vólucres cæli, et pisces maris,
 qui perámbulant sémitas maris

Dómine, Dóminus noster,
 quam admirábile est nomen tuum in univérsa terra!

Glória Patri, et Fílio,
 et Spirítui Sancto

Sicut erat in princípio, et nunc, et semper,
 et in sǽcula sæculórum

 Amen
